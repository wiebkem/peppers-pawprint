+++
title =  "Mijn hond en beloningen"
date = 2020-08-14T08:00:00+01:00
categories = [
    "Algemeen"
]
description = "Er zijn verschillende manieren hoe je jouw hond kan belonen, op het juiste moment en hoe je de beloning spannend kunt houden. In deze blogpost wil ik er dieper op ingaan."
+++

Meestal wordt een hond beloond in de vorm van voedsel. In plaats van een brokje, kun je jouw hond ook belonen door naar hem te glimlachen, samen te rennen of te spelen. Een beloning moet altijd positief zijn en vooral leuk! Een beloning waar jouw hond blij van wordt, zal hem ook motiveren en je blijft spannend.  

Toen Pepper jong was, beloonde ik hem meestal met een brokje. Tegenwoordig krijgt hij een glimlach, soms een brokje of we rennen samen voor een korte tijd. De beloning hangt af van zijn fysieke conditie en ook van de energie die ik wil opwekken.  
Activiteit zoals rennen of spelen kan ook andere reacties bij jouw hond veroorzaken. Houd hier altijd rekening mee en handel ernaar!

## Hoe beloon ik mijn hond correct?
Stel je voor dat je jouw hond het commando geeft om te gaan liggen en hij gaat liggen. Nu wil je hem ervoor belonen en je geeft hem iets lekkers als hij weer bijna gaat zit. Op deze manier leert jouw hond dat hij wordt beloond om weer te gaan zitten, maar niet om te liggen.  

Als het gaat om het belonen van jouw hond, is timing belangrijk! Dat betekent dat als je jouw hond voor het liggen wilt belonen, hij nog steeds moet liggen wanneer hij de beloning ontvangt. Dit is vooral belangrijk als jouw hond het commando nog aan het leren is, aangezien het commando nog niet aan de actie is gekoppeld.

## Hoe blijft de beloning spannend?
Om de beloning spannend te houden, varieer met de sterkte van de beloning (2 brokjes of een hele handvol) en de verschillende soorten beloningen (zoals brokjes, glimlachen, spelen, rennen).  

Ontdek wat jouw hond leuk vindt. Stel jouw hond werkt graag met zijn neus, dan kun je bijv. ook samen zoekspelletjes doen als beloning wanneer jouw hond op jouw stem terugkomt.
